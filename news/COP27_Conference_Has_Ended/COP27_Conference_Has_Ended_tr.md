# COP27 Konferansı Sona Erdi!
    
![COP27 Konferansı Sona Erdi](https://raw.githubusercontent.com/umutkenar/md-test/main/news/COP27_Conference_Has_Ended/image_1.jpeg)


#### **Birleşmiş Milletler ** (BM) İklim Konferansı [(COP27)](https://cop27.eg/#/), 6-18 Kasım tarihleri arasında dünya liderlerini Mısır'ın Şarm El Şeyh kentinde, iklim kriziyle mücadele amacıyla alınacak önlemleri tartışmak üzere bir araya getirdi. Bu yılki iklim zirvesi, önemli konuları ele almasının yanı sıra, iklim felaketleri ve rekor sıcaklıkların yaşandığı bir yılın ardından düzenleniyor olması açısından da önem taşıyordu.


#### COP27'de Anlaşma!

Kongre, program çerçevesinde bir araya gelen 200 ülkenin iklim krizi ve sürdürülebilir yaşam için çalışan delegelerinin 48 saatlik ek müzakerelerin ardından bir anlaşmaya varmasıyla 2 gün gecikmeli sona erdi. Bu önemli anlaşmayla, iklim felaketlerinden en çok etkilenen savunmasız ülkeler için kayıp ve zarar finansmanı sağlamak, kayıp ve zararlar için özel bir fon oluşturmak, konuyu resmi gündeme eklemek ve ilk defa kabul etmek konusunda önemli ilerlemeler kaydedildi.

İklim krizi nedeniyle haksız yere etkilenen gelişmekte olan ülkeler, yaklaşık 30 yıldır, yaşadıkları kayıp ve zararları telafi etmek için mücadele ediyorlardı. Bu anlaşmanın, sel ve kuraklık gibi iklim etkilerini karşılamak için fon sağlama konusunda uzun süredir direnen gelişmiş ülkelerin attığı önemli bir adım olduğu ifade edildi.


#### Ecolarium COP27'de!

COP27'de, iklim krizi konusunda blockchain teknolojisi temelli çözümler sunan **Ecolarium**, süreci iklim krizine yönelik en etkili ve güçlü şekilde yönetmeyi ifade eden konferansa, projenin önemini ve amacını anlatmak üzere davet edildi.

İklim krizinin herkesi etkilediği kaçınılmaz gerçek, gelecekteki yaşamda herkesin bir söz hakkına sahip olduğunu da ortaya koyuyor. Bu bağlamda, projenin CMO'su Harun Sarıkurt, teknoloji ve doğanın birliği ile herkes için sürdürülebilir bir gelecek yaratmayı amaçlayan Ecolarium projesini anlatmak üzere COP27 katılımcılarıyla bir araya geldi.

Blockchain teknolojisinden faydalanarak iklim krizine çözümler bulmayı hedefleyen Ecolarium, katılımcıların yoğun ilgisi ve desteğini kazandı. Zirve kapsamında Ecolarium CMO’su Harun Sarıkurt, projenin sürdürülebilirlik, karbon kredileri ve blockchain teknolojisiyle iklim krizine karşı atılabilecek adımlar konusundaki gelecek vizyonunu paylaştı.




